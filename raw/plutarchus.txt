
1057.C.1
 Ὁ Πινδάρου Καινεὺς εὔθυναν ὑπεῖχεν, ἀπιθάνως ἄρ-
1057.D.1
ρηκτος σιδήρῳ καὶ ἀπαθὴς τὸ σῶμα πλασσόμενος, εἶτα
καταδὺς ἄτρωτος ὑπὸ γῆν ‘σχίσας ὀρθῷ ποδὶ γᾶν’ (fr. 167)·
ὁ δὲ Στωικὸς Λαπίθης, ὥσπερ ἐξ ἀδαμαντίνης ὕλης ὑπ'
αὐτῶν τῆς ἀπαθείας κεχαλκευμένος, οὐκ ἄτρωτός ἐστιν
1057.D.5
οὐδ' ἄνοσος οὐδ' ἀναλγής, ἄφοβος δὲ μένει καὶ ἄλυπος καὶ
ἀήττητος καὶ ἀβίαστος, τιτρωσκόμενος ἀλγῶν στρεβλού-
μενος, ἐν κατασκαφαῖς πατρίδος ἐν πάθεσιν οἰκείοις. καὶ
ὁ μὲν Πινδάρου Καινεὺς βαλλόμενος οὐ τιτρώσκεται· ὁ δὲ
τῶν Στωικῶν σοφὸς ἐγκλειόμενος οὐ κωλύεται καὶ κατα-
1057.E.1
κρημνιζόμενος οὐκ ἀναγκάζεται καὶ στρεβλούμενος οὐ βα-
σανίζεται καὶ πηρούμενος οὐ βλάπτεται καὶ πίπτων ἐν τῷ
παλαίειν ἀήττητός ἐστι καὶ περιτειχιζόμενος ἀπολιόρκη-
τος καὶ πωλούμενος ὑπὸ τῶν πολεμίων ἀνάλωτος, οὐθὲν
1057.E.5
τῶν πλοίων διαφέρων, οἷς ἐπιγέγραπται μὲν Εὔπλοια καὶ
Πρόνοια <καὶ> Σῴζουσα καὶ Θεραπεία, χειμάζεται δὲ καὶ
συντρίβεται καὶ ἀνατρέπεται.  
 Ὁ Εὐριπίδου Ἰόλαος ἐξ ἀδρανοῦς καὶ παρήλικος εὐχῇ
τινι νέος καὶ ἰσχυρὸς ἐπὶ τὴν μάχην ἄφνω γέγονεν (Heracl.
1057.E.10
851 sqq.)· ὁ δὲ τῶν Στωικῶν σοφὸς χθὲς μὲν ἦν αἴσχιστος
ἅμα καὶ κάκιστος, τήμερον δ' ἄφνω μεταβέβληκεν εἰς
1057.F.1
ἀρετὴν καὶ γέγονεν ἐκ ῥυσοῦ καὶ ὠχροῦ καὶ κατ' Αἰσχύλον
(fr. 361) ‘ἐξ ὀσφυαλγοῦς καὶ ὀδυνοσπάδος λυγροῦ γέρον-
τος’ εὐπρεπὴς θεοειδὴς καλλίμορφος.